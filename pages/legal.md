---
title: "Regulamin"
cover: "https://unsplash.it/400/300/?random?BigTest"
category: "news"
date: "22/10/2017"
slug: "regulamin"
tags:
	- ekomersy
---

## PREAMBUŁA

Infoguru Sp. z o.o. z siedzibą w Poznaniu, ul. Truskawiecka 13, 60-478 Poznań, wpisana w rejestrze przedsiębiorców Krajowego Rejestru Sądowego, prowadzonego przez Sąd Rejonowy Poznań-Nowe Miasto i Wilda w Poznaniu, VIII Wydział Gospodarczy Krajowego Rejestru Sądowego, pod numerem KRS 0000452046, NIP 7811883511, REGON 302360360 organizuje konkurs pod nazwą – „Ekomersy” pragnąc w ten sposób wyróżnić najlepszych przedsiębiorców oferujących swoje produkty i usługi z przeznaczeniem dla podmiotów funkcjonujących w branży e-commerce.

Infoguru Sp. z o.o. chcąc zapewnić przejrzystość zasad wyżej wymienionego konkursu, a także zagwarantować wszystkim jego uczestnikom rzetelną informację o organizatorze, zasadach i terminach związanych z konkursem, ustanawia niniejszy regulamin.

## §1 [Definicje]

1. **Organizator** - Infoguru Sp. z o.o. z siedzibą w Poznaniu, ul. Truskawiecka 13, 61-777 Poznań, wpisana w rejestrze przedsiębiorców Krajowego Rejestru Sądowego, prowadzonego przez Sąd Rejonowy Poznań-Nowe Miasto i Wilda w Poznaniu, VIII Wydział Gospodarczy Krajowego Rejestru Sądowego, pod numerem KRS 0000452046, NIP 7811883511, REGON 302360360, która organizuje i prowadzi Konkurs,
2. **Konkurs** – wieloetapowy proces mający na celu wyłonienie Laureatów Konkursu tj. podmiotów, które według oceny Jury i Internautów są liderami w danej kategorii konkursowej określonej Regulaminem.
3. **Jurorzy** – powoływani przez Organizatora eksperci, którzy na zasadach określonych Regulaminem biorą udział wyborze Laureatów Konkursu.
4. **Internauci** – użytkownicy Strony Konkursu, niebędący członkami Jury.
5. **Uczestnik** – osoba fizyczna posiadająca pełną zdolność do czynności prawnych, osoba prawna lub jednostka organizacyjna posiadająca zdolność do czynności prawnych, która dokonała zgłoszenia do Konkursu lub została do niego zgłoszona i spełnia określone w Regulaminie warunki uczestnictwa w Konkursie.
6. **Kategoria** - grupa tematyczna Dostawców rozwiązań lub usług dla eCommerce /  eSklepów / Agencji / Osobowości, w której może zgłosić udział Uczestnik. 
7. **Nagroda** – statuetka i tytuł Laureata Konkursu „Ekomersy 2017”, przyznawana najlepszemu uczestnikowi w każdej z kategorii.
8. **Strona Konkursu** – dostępna pod adresem https://ekomersy.pl strona internetowa Konkursu.
9. **Regulamin** – niniejszy dokument.

## §2 [Zgłoszenia do Konkursu]

1. Do Konkursu mogą zgłaszać się wyłącznie przedsiębiorcy, z tym zastrzeżeniem, że w kategorii „Osobowość w eCommerce” do Konkursu mogą być zgłoszone osoby fizyczne niebędące przedsiębiorcami.
2. Uczestnikiem Konkursu nie może być przedsiębiorca będący sponsorem Konkursu.
3. Zgłoszeń do Konkursu dokonywać można od dnia 19 października 2017 roku do dnia 8 listopada 2017 roku, wyłącznie za pośrednictwem formularza zgłoszeniowego dostępnego na Stronie Konkursu. Warunkiem uczestnictwa w Konkursie jest wypełnienie wszystkich obligatoryjnych pól formularza oraz akceptacja Regulaminu.

- Dokonanie zgłoszenia do Konkursu jest równoznaczne z udzieleniem Organizatorowi, na czas trwania Konkursu oraz przez okres 3 (słownie: trzech) lat od dnia zakończenia Konkursu, zgody na nieodpłatne umieszczenie nazwy (firmy) Uczestnika oraz identyfikującego go znaku towarowego (logo) na Stronie Konkursu oraz we wszystkich rozpowszechnianych przez Organizatora materiałach promocyjnych i reklamowych dotyczących Konkursu.

## §3 [Jury Konkursu - organizacja oraz przynależność]

1. Członków Jury powołuje Organizator w drodze indywidualnych zaproszeń do jego grona. 
2. Zaproszenia do udziału w pracach Jury kierowane są do osób o potwierdzonym doświadczeniu w zakresie przedsiębiorczości związanej z ecommerce lub świadczeniem usług dla branży ecommerce. Weryfikacja w/w doświadczeń leży w gestii Organizatora.
3. Organizator wyznacza, spośród członków Jury, opiekunów poszczególnych Kategorii, którzy będą nadzorowali przebieg obrad w danej Kategorii oraz wręczą Nagrodę Laureatowi. 
4. Organizator wyznacza, spośród członków Jury, jego Przewodniczącego. Przewodniczący nadzoruje przebieg całych obrad.
5. Do uprawnień Przewodniczącego należy decydujący głos w przypadku remisu w ilości głosów oddanych na Nominowanych. 
7. Uczestnictwo w Jury nie wyklucza udziału w Konkursie w charakterze Uczestnika - zarówno w przypadku gdy członek Jury reprezentuje Uczestnika w danej Kategorii, jest jego klientem lub klientem podmiotu którego Juror jest wspólnikiem, członkiem organów, pracownikiem lub małżonkiem wyżej wymienionych. **Warunkiem jest jednak podpisanie stosownego oświadczenia, stanowiącego o wyłączeniu się z obrad na czas rozpatrywania danej Kategorii.**
8. Członkowie Jury są podzieleni na dwa zespoły - oceniające Kategorie z grupy Dostawcy usług / rozwiązań oraz z grupy eSklepy i Agencje (vide: §6 ust. 1). Oba zespoły obradują nad Kategorią Osobowość w eCommerce.
9. W każdym z zespołów znajdzie się od 10 do 20 Jurorów, których lista będzie dostępna na Stronie Konkursu. 


## §4 [Dane osobowe]

1. W przypadku, gdy dane Uczestnika stanowią dane osobowe Administratorem danych osobowych w rozumieniu ustawy z dnia 29 sierpnia 1997 r. o ochronie danych osobowych (tj. Dz.U. z 2015 roku, poz. 2135 z późn. zm.) jest Organizator.
2. Dane osobowe będą wykorzystywane w celu organizacji i przeprowadzenia Konkursu, a także w celach promocyjnych i marketingowych Organizatora, o ile Uczestnik wyrazi na to zgodę.
3. Administratorem danych jest Organizator.

## §5 [Harmonogram przeprowadzenia Konkursu]

1. Konkurs będzie przeprowadzony w następujących etapach:
 
 >a. Etap I (19.10.2017 – 08.11.2017) – przyjmowanie zgłoszeń, 

 >b. Etap II (08.11.2017 – 13.11.2017) – weryfikacja formalna zgłoszeń, 

 >c. Etap III (15.11.2017 – 22.11.2017) – głosowanie Internautów,

 >d. Etap IV (29.11.2017) – głosowanie Jury oraz wyłonienie i ogłoszenie Laureatów Konkursu podczas Gali wręczenia nagród Ekomersy 2017.

## §6 [Etap I – Zgłoszenia do Konkursu]

1. Etap I Konkursu obejmuje przyjmowanie zgłoszeń do udziału w Konkursie, w następujących kategoriach, których opis znajduje się na Stronie Konkursu:

### Dostawcy usług / rozwiązań:

a. Rozwiązanie wspierające obsługę Klientów
b. Rozwiązanie wspierające zarządzanie e-biznesem
c. Rozwiązanie wspierające Generowanie Leadów i sprzedaży
d. Rozwiązanie wspierające obsługę posprzedażową  
e. Rozwiązanie wspierające logistykę (z wyłączeniem firm kurierskich)
f. Firma kurierska
g. Innowacja płatnicza roku
h. Debiut roku 2017
i. Produkt, usługa wspierająca ekspansję międzynarodową
j. Rozwiązanie infrastrukturalne i IT


### eSklepy:

a. Najlepsze wykorzystanie serwisów społecznościowych
- Małego eSklepu (przychód poniżej 999.999,99 PLN za rok 2016) 
- Dużego eSklepu (przychód powyżej 1.000.000,00 PLN za rok 2016)
b. Spójność doświadczenia zakupowego w różnych kanałach sprzedaży
c. Strategia budowania lojalności klientów
d. Ekspansja zagraniczna
e. Konsekwencja w budowaniu marki i wizerunku
- Małego eSklepu (przychód poniżej 999.999,99 PLN za rok 2016) 
- Dużego eSklepu (przychód powyżej 1.000.000,00 PLN za rok 2016)


### Agencje:

a. Najlepsza Agencja wspomagająca generowanie sprzedaży
b. Najlepsza Agencja wdrożeniowa 


### Osobowość:

a. Osobowość w eCommerce

2. Zgłoszenia do udziału w Konkursie są bezpłatne (nie podlegają opłacie konkursowej), przy czym opłacie podlega udział w Konkursie po zakwalifikowaniu się do Etapu IV. Decyzję o dalszym udziale po w/w kwalifikacji podejmuje Uczestnik w terminie wyznaczonym przez Organizatora.
3. Organizator zastrzega sobie prawo do zaniechania przeprowadzenia Konkursu w danej kategorii konkursowej, jeżeli liczba przesłanych do niej i zaakceptowanych w Etapie II zgłoszeń będzie mniejsza niż 5 (słownie: pięć).
4. Każda firma może dokonać zgłoszenia w max. 2 kategoriach konkursowych.


## §6 [Etap II - weryfikacja formalna]

1. Organizator przeprowadza weryfikację formalną zgłoszeń dokonanych przez Uczestników.

2. Weryfikacji podlega zgodność zgłoszonego Dostawcy usługi lub rozwiązania / eSklepu / Agencji / Osobowości z charakterystyką danej Kategorii. 


## §7 [Etap III – Głosowanie Internautów, nominacje do nagrody Ekomersy 2017]

1. Etap III obejmuje głosowanie Internautów, które odbywa się za pośrednictwem Strony Konkursu. Każdy Internauta może oddać jeden głos w każdej kategorii (z jednego adresu IP możliwe jest oddanie tylko jednego głosu).

2. Nominowanymi do nagrody Ekomersy 2017 zostanie max. 60% (słownie: sześćdziesiąt procent) Uczestników w każdej z Kategorii, którzy otrzymają najwięcej głosów w głosowaniu Internautów, przy czym minimalna ilość głosów aby zostać Nominowanym wynosi 50 (słownie: pięćdziesiąt). 

3. Uczestnicy, pod warunkiem uiszczenia opłaty konkursowej, zostają zakwalifikowani do Etapu IV Konkursu Ekomersy 2017 i nominowani do Nagrody Ekomersy 2017 w danej kategorii.

3. Uczestnicy nominowani do Nagrody Ekomersy 2017 zostaną przedstawieni Jury w kolejności zgodnej z ilością otrzymanych głosów tak, że nominowany Uczestnik, który otrzymał najwięcej głosów będzie pierwszy na liście. Kolejność ta pełni dla Jury jedynie funkcję informacyjną.

4. Ogłoszenie listy nominowanych w poszczególnych kategoriach Uczestników zostanie dokonane do dnia 24.11.2017 na Stronie Konkursu.

## §8 [Etap IV - kwalifikacja do głosowania Jury. Opłaty konkursowe]

1. Etap IV obejmuje głosowanie Jurorów.

2. W etapie IV mogą wziąć udział tylko ci Uczestnicy, którzy w trybie określonym w §7 zostali nominowani do Nagrody Ekomersy 2017 oraz uiścili w całości i w terminie oraz w sposób wskazany przez Organizatora opłatę konkursową w kwocie: 

a. 1.000,00 (słownie: tysiąc 00/100) złotych netto dla Nominowanych z grup Kategorii Dostawcy usług / rozwiązań oraz eSklepy;
b. 500,00 (słownie: pięćset 00/100) złotych netto dla Nominowanych w kategoriach dla małego sklepu;
c. 300,00 (słownie: trzysta 00/100) złotych netto dla Nominowanych w kategorii Debiut Roku 2017;
d. 0,00 (słownie: zero 00/100) złotych dla Nominowanych w Kategorii Osobowość eCommerce.

## §9 [Etap IV - głosowanie Jury]

1. Głosowanie Jury odbędzie się na posiedzeniu w dniu 29 listopada 2017r. w Warszawie. 

2. W wyniku głosowania Jury Uczestnicy nominowani do nagrody Ekomersy 2017 otrzymują punkty konkursowe od każdego członka Jury z danego zespołu w przedziale od 1 do 10 punktów. Nominowany Uczestnik, który otrzymał najwięcej głosów w głosowaniu Jury otrzymuje 10 punktów, a kolejni odpowiednio o 1, 2, 3, 4, 5, 6, 7, 8 i 9 punków mniej.

3. Juror wstrzymuje się od głosu oraz opuszcza salę obrad na czas dyskusji nad daną Kategorią, w sytuacji gdy którykolwiek z Nominowanych w danej Kategorii jest powiązany stosunkiem zatrudnienia lub współpracy, jego klientem lub klientem podmiotu którego Juror jest wspólnikiem, członkiem organów, pracownikiem lub małżonkiem wyżej wymienionych.

4. Każdy członek Jury podpisuje w dniu obrad oświadczenie, iż w przypadku wystąpienia sytuacji z ust. 3 wyłączy się z obrad i opuści salę obrad. 

5. Obrady Jury są protokołowane. Protokół zawiera skrót dyskusji oraz wyniki poszczególnych głosowań, jak również fakt opuszczenia sali obrad przez członka Jury w przypadku zaistnienia sytuacji wskazanej w ust. 3. 

6. Głosowanie odbywa się przy pomocy przygotowanych przez Organizatora kart do głosowania. 


## §10 [Etap IV – ustalenie wyników Konkursu - wyłonienie laureatów]

1. Etap IV obejmuje wyłonienie laureatów Konkursu.
2. Dla ustalenia wyników Konkursu Organizator bierze pod uwagę punkty uzyskane przez Uczestników w głosowaniu Jury.
3. Laureatem Konkursu w danej kategorii zostaje ten Nominowany, który w danej kategorii uzyskał najwyższy liczbę punktów przyznanych przez głosujących członków Jury.
4. W przypadku równego wyniku uzyskanego przez dwóch lub więcej Nominowanych, Laureata Konkursu w danej kategorii wskazuje Przewodniczący Jury.
5. Laureat Konkursu otrzymuje Nagrodę.

## §11 [Ogłoszenie Laureatów Konkursu i wręczenie Nagród]

Ogłoszenie Laureatów Konkursu i wręczenie Nagród nastąpi podczas Gali wręczenia Ekomersów, która odbędzie się w 29 listopada 2017 roku.

## §12 [Kanały komunikacji związane z Konkursem]**

1. Głównym medium komunikacji jest Internet. Wszelkie informacje związane z Konkursem będą publikowane na Stronie Konkursu.
2. Organizator może umieszczać informacje na temat Konkursu i jego wyników także w innych środkach przekazu, w szczególności w prasie, radiu i telewizji oraz na nośnikach reklamy zewnętrznej.
3. Organizator zastrzega sobie prawo do opublikowania wyników Konkursu, w szczególności na Stronie Konkursu. Wyniki Konkursu zostaną także opublikowane na stronach internetowych patronów medialnych Konkursu oraz podmiotów patronujących Organizatorowi, których loga zostały zamieszczone na Stronie Konkursu. Uczestnicy wyrażając zgodę na udział w Konkursie, wyrażają jednocześnie zgodę na powyższe działania Organizatora.

## §13 [Tryb składania i rozpatrywania reklamacji]

1. Wszelkie reklamacje dotyczące Konkursu należy zgłaszać za pośrednictwem poczty elektronicznej (email) na adres: ekomersy@ekomersy.pl najpóźniej w terminie 7 (siedmiu) dni od daty ogłoszenia Laureatów Konkursu.
2. Reklamacja powinna zawierać imię, nazwisko, adres poczty elektronicznej (email) zgłaszającego reklamację, jak również opis i powód reklamacji.
3. Reklamacje będą rozpatrywane przez Organizatora w terminie 7 (siedmiu) dni od daty ich otrzymania. O wyniku rozpatrzenia reklamacji reklamujący zostanie powiadomiony za pośrednictwem poczty elektronicznej (email).

## §14 [Postanowienia końcowe]

1. Regulamin dostępny jest w siedzibie Organizatora oraz na Stronie Konkursu.
2. Regulamin obowiązuje od chwili jego ogłoszenia na Stronie Konkursu.




